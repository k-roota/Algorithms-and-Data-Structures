Dany jest labirynt reprezentowany przez dwuwymiarową tablicę typu char - na przykład:
XSOOOOO
XXXXXOX
OOOOOOO
OXXXXXX
OOOEXOO

S - punkt startowy
E - punkt końcowy
X - ściany
O - droga

Wersja I - Rozgrzewka (1 pkt.)
Wyznaczyć najkrótszy czas, w jakim można dotrzeć z punktu S do E poruszając się tylko pod drodze.
Poruszanie możliwe jest tylko o jedno pole w dół, w górę, w lewo lub w prawo.
Przejście pomiędzy sąsiednimi polami zajmuje 1 jednostkę czasu.
Jeśli dojście do punktu końcowego nie jest możliwe zwróć -1.

Wersja II - Wybuchowa (1 pkt.)
Mamy dynamit (potencjalnie nieskończoną jego ilość), za pomocą którego możemy burzyć ściany.
Zburzenie ściany i przejście na pole, na którym się znajdowała zajmuje t jednostek czasu.
Wejście na droge z pola po zburzonej ścianie zajmuje 1 jednostkę czasu.
Wyznaczyć najkrótszy czas w jakim można przejść labirynt z użyciem dynamitów.

Wersja III - 1 dynamit (1 pkt.)
Do dyspozycji mamy tylko 1 sztukę dynamitu.
Pozostałe założenia jak w poprzednich wersjach.
Wyznaczyć najkrótszy czas w jakim można przejść labirynt z użyciem co najwyżej 1 dynamitu.

Wersja IV - k dynamitów (1 pkt.)
Do dyspozycji mamy dokładnie k sztuk dynamitu.
Pozostałe założenia jak w poprzednich wersjach.
Wyznaczyć najkrótszy czas w jakim można przejść labirynt z użyciem co najwyżej k sztuk dynamitu.

UWAGA: Na laboratorium nie trzeba wyznaczać ścieżki realizującej najkrótszy czas przejścia przez
labitynt (w żadnym z wariantów), trzeba będzie to zrobić w częsci domowej.

Oczekiwana złożoność wersji I, II, III:   O(n log(n)), gdzie n to liczba pól labiryntu.
Oczekiwana złożoność wersji IV:           O(nk log(nk)), gdzie n to liczba pól labiryntu,
                                                         a k to liczba dostępnych dynamitów.

Wskazówka do wszystkich wersji:
- Główny element zadania to stworzenie z labirytnu odpowiedniego grafu
- Można korzystać z bibliotecznych metod wyznaczania najkrótszych ścieżek.

Wskazówka do wersji III i IV:
- Stworzony graf powinien składać się z k+1 "warstw", kolejne warstwy odpowiadają kolejnym użyciom dynamitu


Część domowa:
Oprócz realizacji powyższych poleceń w części domowej rozwiązania należy dodać wyznaczanie
znalezionej ścieżki w postaci stringa składającego się z kolejnych kierunków świata 
(N - północ, S - południe, E - wschód, W - zachód), w jakich należy podążać od punktu startowego 
do punktu końcowego, aby osiągnąć wartość zwróconego rozwiązania.
Przykład:
Dla labiryntu z treści zadania bez dynamitów należy zwrócić: EEEESSWWWWWSSEEE

Aby przetestować poprawność zwracanej ścieżki w Mainie zmień wartość parametru checkPath na true.